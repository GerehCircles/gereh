علوم شناختی "Cognitive Science" را می توان  یک فیلد علمی میان رشته ای در نظر گرفت که هدف آن شناخت ذهن، روش فکر کردن وهوش انسان دانست. در این رشته ترکیبی از  ایده ها و روش های روانشناسی، زبان شناسی، فلسفه، علوم کامپیوتر، هوش مصنوعی ، علوم اعصاب و انسان شناسی است. اصطلاح شناخت به انواع مختلفی از تفکر اشاره دارد، از جمله آنهایی که درگیر در ادراک، حل مسئله، یادگیری، تصمیم گیری، استفاده از زبان و تجربه عاطفی هستند.
این رشته، شاخه ای میان‌رشته‌ای است که از رشته‌های مختلفی مانند روان‌شناسی، فلسفه ذهن، عصب‌شناسی، زبان‌شناسی، انسان‌شناسی، علوم رایانه و هوش مصنوعی تشکیل شده است. به صورت مشخص تر از جمله اهداف اصلی این رشته پژوهش در زمینه بینایی، تفکر و استدلال کردن، حافظه، توجه، یادگیری، قضاوت، برنامه ریزی، تصمیم گیری و مباحثی مربوط به زبان می‌باشد.
در واقع علوم شناختی به بررسی این مطلب می پردازد که ذهن چگونه از خود و جهان و جامعه شناخت پیدا میکند. عوامل تاثیرگذار بر شناخت ذهن چه عواملی هستند. که عوامل را به طور کلی به دو بخش درونی و بیرونی می توان تقسیم کرد. عوامل درونی نیز دو قسمت کلی است عوامل فیزیکی بدن و عوامل روانی و ذهنی فرد و از طرف دیگر عوامل بیرونی از قبیل فرهنگ جامعه، اخلاق جامعه، اقتصاد جامعه و ... . همه این عوامل در شیوه شناخت ذهن از واقعیت ها تاثیرگذار است.
قابل ذکر است که جفری هینتون که به پدر شبکه های عصبی معروف است و از دانشمندان مطرح علوم کامپیوتر است، روانشناس شناختی بوده و در واقع شبکه های عصبی را با الگوگیری از مغز، ابداع کرده و این موضوع از اهمیت این شاخه خبر میدهد.
چهار فصل اول این دوره توسط دکتر جواد حاتمی، چهار فصل دوم توسط دکتر مجید نیلی احمدآبادی و چهار فصل آخر توسط دکتر هادی مرادی ارائه شده است.
در انتهای کورس پیش رو شما یک شناخت اولیه ای از عمکلرد مغز بدست می آورید و اراتباط آن را با هوش مصنوعی درک می کنید. (پیشگفتار دکتر زارع)

| نام کورس     | مبانی علوم شناختی                                         |
|--------------|-----------------------------------------------------------|
| زمان         | 14 ساعت و 26 دقیقه                                        |
| برگذار کننده | پژوهشکده علوم شناختی                                      |
| اساتید       | دکتر جواد حاتمی، دکتر مجید نیلی احمدآبادی، دکتر هادی      |
| امتیاز کورس  | 98٪ (2197 رای)                                            |
| پیشنیاز      | بدون پیشنیاز                                              |
| لینک         | https://maktabkhooneh.org/course/مبانی-علوم-شناختی-mk335/ |

| ردیف | کورس اول (ورود به کورس)                                                | زمان جلسه |
|------|------------------------------------------------------------------------|-----------|
| 1    | فصل اول - بخش اول: عوامل زمینه ساز شکل گیری رویکرد شناختی              | 58 دقیقه  |
| 2    | فصل اول - بخش دوم: روانشناسی و ذهن هم چون ماشینی محاسباتی              | 28 دقیقه  |
| 3    | فصل اول - بخش سوم: مدل محاسباتی ذهن                                    | 58 دقیقه  |
| 4    | فصل اول - بخش چهارم: علوم شناختی و توجه به مغز و سیستم عصبی            | 79 دقیقه  |
| 5    | فصل دوم - بخش اول: تعامل علوم شناختی و هوش مصنوعی                      | 88 دقیقه  |
| 6    | فصل دوم - بخش دوم: تعامل علوم شناختی و هوش مصنوعی                      | 90 دقیقه  |
| 7    | فصل دوم - بخش سوم: تعامل علوم شناختی و هوش مصنوعی                      | 78 دقیقه  |
| 8    | فصل دوم - بخش چهارم: تعامل علوم شناختی و هوش مصنوعی                    | 65 دقیقه  |
| 9    | فصل سوم - بخش اول: استفاده از سیستم های هوشمند و رباتیک در علوم شناختی | 84 دقیقه  |
| 10   | فصل سوم - بخش دوم: توانبخشی شناختی با تمرکز بر توانبخشی در اتیسم       | 76 دقیقه  |
| 11   | فصل سوم - بخش سوم: ارزیابی شناختی با استفاده از بازیهای کامپیوتری      | 62 دقیقه  |
| 12   | فصل سوم - بخش چهارم: بازی های شناختی                                   | 100 دقیقه |
| -    | مجموع                                                                  | 866 دقیقه |

معرف: دکتر فاطمه زارع میرک آباد (f.zare@aut.ac.ir)